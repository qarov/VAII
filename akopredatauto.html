<!DOCTYPE html>
<html lang="sk-SK">



<head>
    <meta charset="UTF-8">
    <link rel="stylesheet" type="text/css" href="style.css">
    <title>Ako rýchlo predať?</title>
</head>



<body>

    <header>
        <h1>Ako predať auto dobrou fotografiou?</h1>
    </header>

    <nav>
        <ul>
            <li><a href="index.html">Domov</a></li>
        </ul>
    </nav>

    <div class="clanok">
        <p>
            Pri predaji áut mnoho predávajúcich zabúda na to podstatné, kvalitu fotografií. Aj v autobazároch sme častokrát svedkami
            toho, že chlapík, predajca sa pred auto postaví, vytiahne z vrecka mobil, v lepšom prípade kompaktný fotoaparát, cvakne
            a je hotovo. Takýto prístup nie je celkom správny, teda pokiaľ nemáte už dopredu sľúbeného kupujúceho. Nekvalitné a zlé
            fotky spravia jediné. Pošlú vaše auto do nekonečného radu ostatných nezaujímavých áut s rovnako nezaujímavými fotkami.
            Ako ho teda nafotiť?
        </p>

        <h3>Mobil alebo kompakt</h3>

        <p>
            Aj s obyčajným mobilom spravíte pekné fotky, ak viete na to. Mnoho predávajúcich však používa mobil len ako nutné zlo,
            aby bolo vôbec vidno, čo predávate. Na našej prvej sérií testovacích fotografií môžete vidieť niekoľko chýb.
        </p>
        <p>
            Pripravte sa – pred fotením auto očistite, zaručene lepšie vynikne. V našom prípade predchádzala foteniu menšia
            off-road vložka, v prípade terénneho vozidla však drobná blatová výzdoba nemusí byť problémom, práve naopak.
            Môže podčiarknuť drsný charakter auta. Ak predávate športiak, nebojte sa ho nafotiť napríklad aj kdesi na letisku či
            závodnej dráhe.
        </p>
        <p>
            Technická kvalita – to je ďalší z problémov, ktorý je veľmi častý. Ako ilustráciu sme pridali fotografiu interiéru
            značne rozmazanú. Žiaľ, ani takéto, ba technicky ešte úbohejšie fotografie nie sú ničím nezvyčajným. Ďalším príkladom
            je fotografia kufra, ktorá je zámerne „prepálená“. O čo ide? Prepaly sú príliš svetlé miesta na snímke, na ktorých
            nie je vidieť takmer nič. Opačným extrémom sú zas veľmi tmavé miesta. Na fotografií musí byť jednoznačne vidieť,
            čo chcete predať. Aj s mobilom za pár eur sa s trochou trpezlivosti dá dostať ostrá snímka, no ktorej
            vidno všetko, čo treba. Správna expozícia je základom.
        </p>
        <p>
            <img src="//www.autobazar.eu/_otherpics/images/dsc_0029_54189b88a158a.jpg" alt="Ako predať auto dobrou fotografiou?" width="800">
        </p>
        <p>
            <img src="//www.autobazar.eu/_otherpics/images/dsc_0033_54189bc104f05.jpg" alt="Ako predať auto dobrou fotografiou?" width="800">
        </p>
        <p>
            <img src="//www.autobazar.eu/_otherpics/images/dsc_0032_54189bed643d9.jpg" alt="Ako predať auto dobrou fotografiou?" width="800">
        </p>

        <h3>Zrkadlovka</h3>

        <p>
            Druhá séria testovacích záberov bola vyhotovená digitálnou zrkadlovkou. Iste, niektoré zásady sa ani nám nepodarilo
            dodržať, napríklad iné auto v zábere. Ani počasie príliš neprialo, ani úprava fotografií nemusí sedieť každému,
            ide však o to, ukázať rozdiel v robení jednej a tej iste veci.
        </p>
        <p>
            Prostredie – v tomto prípade bolo zvolené prostredie, ktoré je jednoduché a dáva viac vyniknúť vozidlu.
            Predávate auto, nie dom, obchod, kočík, suseda za autom. Všetka pozornosť kupujúceho sa má zameriavať práve na vaše
            auto.
        </p>
        <p>
            <img src="//www.autobazar.eu/_otherpics/images/img_1243_54189c0b747d2.jpg" alt="Ako predať auto dobrou fotografiou?" width="800">
        </p>
        <p>
            <img src="//www.autobazar.eu/_otherpics/images/img_1245_54189c1b33141.jpg" alt="Ako predať auto dobrou fotografiou?" width="800">
        </p>

        <h3>3 hlavné zásady, na ktoré nezabúdajte:</h3>

        <p>
            Technická kvalita – fotka má byť ostrá, musí byť na nej vidieť všetko potrebné. S tým súvisí aj poriadok
            v automobile, také dáždniky pohodené v kufri nepôsobia najlepšie. Na dosiahnutie dobrej technickej kvality
            nemusíte byť profesionálny fotograf, zvýraznenie farieb, prípadne doostrenie zvládne každý bežný užívateľ počítača.
        </p>
        <p>
            Informačná hodnota – vaše fotografie musia hlavne informovať. Nech človek vie, ako auto vyzerá ako celok, na fotkách
            musia byť viditeľné aj jeho nedostatky, napríklad preliačené dvere. Detaily sú vítaným oživením, avšak s mierou.
        </p>
        <p>
            Emócia – tú dosiahnete netradičnými uhlami, prostredím, prípadne úpravou fotografie. Priemernosť a obyčajnosť
            sa dnes nenosí. Iste, kupca nájdete možno aj bez toho, aby boli fotky vášho auta iné, s nimi to však pôjde
            jednoduchšie.
        </p>
    </div>

    <nav>
        <ul>
            <li><a href="index.html">Domov</a></li>
        </ul>
    </nav>

    <footer>
        <p>&copy; 2023 Môj výtvor</p>
    </footer>

</body>



</html>